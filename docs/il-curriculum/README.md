Se stai leggendo questo capitolo probabilmente ti stai guardando attorno, alla ricerca di un nuovo lavoro, una nuova collaborazione, una nuova RAL (si spera più alta dell'attuale).
E, probabilmente, ti stai facendo anche un'altra domanda: davvero il CV si usa ancora? Ebbene sì! Il CV rimane lo strumento fondamentale (ma va ovviamente affiancato ad altri strumenti che vedremo in seguito) per proporsi a chi sta offrendo lavoro.
Partiamo da un assunto fondamentale: il CV perfetto NON ESISTE, così come non esiste “il CV a prova di ATS” (Applicant Tracking System).
Le indicazioni che troverai in questo capitolo saranno squisitamente di tipo tecnico/qualitativo/estetico, per darti la possibilità di costruire un CV funzionale ed attrattivo, contenente il giusto mix di parole chiave, descrizione delle esperienze professionali, soft skills e molto altro.

Alcuni consigli utili prima di entrare nel vivo:

- È bene cercare di costruire il CV di una sola pagina (un/una recruiter esperto ci mette circa 10–20 secondi per leggerne uno) per catturare subito l’interesse e l’attenzione di chi riceverà il documento. _Content is king_, ma anche l’occhio vuole la sua parte!
- Come vedrai nell’esempio in basso, il CV dovrebbe essere sintetico ma esaustivo, contenente tutte le keyword necessarie per la posizione alla quale stai applicando
- Occhio alla lingua nella quale è scritto l’annuncio! Se l’annuncio è scritto in inglese, è sempre meglio inviare il CV in inglese, se in italiano invialo in italiano. Avere quindi due versioni del CV è sempre cosa buona e giusta
- Personalizza! L'europass è un formato ormai datato e senza alcuna possibilità di personalizzazione grafica. L'esempio che troverai in basso è stato creato con [Canva](https://www.canva.com/), contenente centinaia di template validi che puoi scegliere.
  Potresti usare anche [LaTeX](https://www.latextemplates.com/) oppure [OverLeaf](https://www.overleaf.com/))

Aggiungo inoltre alcune considerazioni più "personali" sulle quali dovresti riflettere, prendendo spunto da un post di Roberta Zantedeschi, che trovi [QUI]
(https://www.linkedin.com/posts/robertazantedeschi_cv-curriculum-parolepersonelavoro-activity-7034528956879974400-kGoE?utm_source=share&utm_medium=member_desktop)

Quali sono i principali ostacoli che potresti incontrare quando scrivi il tuo CV?

- in primis poca connessione e conoscenza di te
- scarsa stima del tuo valore e delle tue risorse
- idee poco chiare rispetto a ciò che stai cercando, a chi stai parlando, alla direzione che vuoi perseguire
- urgenza (scriverlo quando sei nel bisogno e non nella presenza a te e ai tuoi obiettivi)
- poca cura della struttura, della gerarchia delle informazioni e della componente grafica e visual
- difficoltà a selezionare le informazioni che servono (scartando quelle che non aggiungono valore)
- convinzione che tanto c'è LinkedIn e il CV non serve a niente (errore)
- pensare che basti solo il CV in pdf per cercare e trovare lavoro
- non metterti nei panni di chi legge
- limitarti a descrivere e non raccontare niente
- escludere qualsiasi informazione di carattere personale (ma anche esagerare con i fatti tuoi)
- e infine un utilizzo di parole, frasi, modi di dire tipici di un mansionario o di una circolare aziendale (la scrittura è importante, non solo la correttezza grammaticale)

"Per scrivere un buon CV (e il CV serve ancora, credimi) si parte dalla consapevolezza di sé e, attraverso un percorso che tocca diverse tappe, si arriva alla capacità di esprimere chi si é, il valore che si porta, le competenze maturate e i propri obiettivi in modo credibile e convincente."

_UN CV DI ESEMPIO_

Come anticipato in precedenza, di seguito trovi un esempio di un CV dal quale potrai prendere spunto, creato su Canva:

![CV-Luke-Skywalker-FE-Developer_v3.png](./CV-Luke-Skywalker-FE-Developer_v3.png)
